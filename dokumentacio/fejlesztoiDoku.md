# Automata öntöző rendszer fejlesztői dokumentációja 

### Tervezési fázis

Alapvetően nem volt ötletünk, hogy milyen szerkezetet kellene megvalósítani, de aztán az egyik ‘Kertészeti alapismeretek’ óráról kilépve arra jöttünk rá, hogy milyen menő lenne egy automata locsoló rendszer. És ez milyen jó ötlet volt. Kinek van kedve hajolgatni és vizet hordani minden egyes nap, mert van egy élőlény(parazita) aki meghal a segítségünk nélkül. A modulok beszerzése bonyolult volt elsőre, mivel az Arduino ami nekünk kellett (WIFI modulos) az hiányban volt, de a további modulok, amik szükségesek voltak az öntözéshez (pumpa, cső, relé stb.), azok már könnyebben beszerezhetőek voltak.

